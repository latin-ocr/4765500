 

Antequam ad id, quod tractandum mihi proposui, accedam, pauca volo de sentenffis‚
quas in ipsa natura infinitivi investiganda veteres grammatici habuerunt, praefari. ι1
Tum primum animadvertendum est grammaticos Latinos quae de hac re tradunt non
ipsos invenisse sed sumpsisse a Graecis. Ceterum in eam interpretandam et philosophi
et grammatici certatim animos defixerunt, maxime exquirentes, cui parti orationis infi-
nitivus sit assignandus.

Aristoteles, vir ille doctissimus atque eruditissimus, in omni scientiae genere ver-
satus etiam linguae investigationi operam dedit et novas vias literarum cognitioni ape·
ruit, qua re progressus eius maxime sublevavit. Summo studio, ut scimus, disceptatio-
nis illius analogiae et anomaliae particeps fuit et primus ostendit differentiam casuum
inter se atque numerorum. Et imprimis ad vocabula generatim describenda, ad eam
partem linguae perscrutationis, quae est de vocabulis, illius opera et studio plurimum
effectum est. Verum illud quidem est, Aristotelem ὄνομα et ῥῆμα nimis infinite, quam·
quam melius quam priores, definire, ut de quibusdam partibus orationis, quas ignorabat
Aristoteles sed nos subtilius inter se distinguimus, incertum sit, ad utram partem sint
referend'ff} sed de eo, quod nomine infinitivi Romani appellabant, dubitari non potest.
Ad ῥῆμα enim infinitivum referendum esse ex hac Aristotelis definitione ²) facile apparet:
ῥῆμα δέ ἐστι τὸ προςσημαῖνον χρόνον, οὗ μέρος οὐδὲν σημαίνει χωρίς, καὶ ἔστιν ἀεὶ τῶν καθ’
ἑτέρου λεγομένων σημεῖον.

Stoici auctores sunt rei grammaticae. Aristoteles autem maxime studio dialecticae
ac philosophiae adductus linguae operam dedit neque artis grammaticae scientiam habuit,

¹) Cfx· Jolly, Gesehichte des Infinitivs im Indogermanisehen, Miinchen 1813, pag. 12-48.
²) Jolly, pag. 13.

 

